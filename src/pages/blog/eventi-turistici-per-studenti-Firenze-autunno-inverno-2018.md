---
templateKey: 'blog-post'
title: Eventi turistici dedicati agli studenti a Firenze (autunno inverno 2018)
date: 2018-08-27T14:38:10.000Z
description: Firenze ogni anno ospita numerosi eventi sia per studenti che scelgono Firenze come città di studi sia per coloro che sono solo di passaggio.
heroImage: ../../img/eventi-musica-student-hotels.jpg
tags:
  - eventi firenze
  - eventi studenti
  - weekend musica
---
![Weekend in musica a Firenze](/img/weekend-musica-student-hotels.jpg)

Sagre, mostre fotografiche ed eventi musicali sono presenti in varie zone della città e nei dintorni, tutte organizzate per accontentare qualsiasi gusto ed esigenza. Per esempio, fino al 14 ottobre, nella Sala 56 della Galleria degli Uffizi viene ospitato il progetto di Giacomo Zaganelli, una mostra che comprende tre video dell’artista, mentre fino al 2 settembre a Borgo San Lorenzo è in corso la sagra del cinghiale che è giunta alla quarantesima edizione.

Una visita la merita senza dubbio anche il Museo Archeologico Nazionale di Firenze che fino al 10 marzo 2019 ospiterà un’esposizione dove verranno mostrate varie opere d’arte e artigianato antico acquisite recentemente. Vasi figurati di produzione greca, 126 oggetti egizi, sculture romane in marmo e volumi antichi sono solo alcune delle cose che si possono ammirare, mentre al museo Stibbert fino al 6 gennaio 2019 è in corso una mostra sull’arte di decorare la tavola dal rinascimento all’Ottocento, mostra interessantissima in quanto riproduce le apparecchiature del passato e non solo.

Anche per gli amanti della musica non mancano gli eventi, infatti fino al 25 novembre continuano i "Weekend in musica", evento che si svolge in vari luoghi della città.

Invece al Museo Fondazione Herbert Percy Horne, fino al 30 settembre sarà possibile visitare una mostra che propone 21 capolavori appartenenti al collezionista inglese Herbert P.Horne. Si tratta di una raccolta grafica che abbraccia tre secoli e comprende esemplari di Giorgio Vasari, Raffaelo, Pietro da Cortona, etc.

Bello anche l’evento organizzato all’Hotel Plus Florence che fino al 18 ottobre ospita un progetto espositivo dove si possono ammirare le opere di vari artisti come Elena Borboni, Tony Tedesco e tanti altri, mentre al Museo Novecento, fino al 20 settembre si svolge la rassegna video ideata da Beatrice Bulgari per 'In Between Art Film'.

Anche gli amanti del jazz a Firenze possono trovare eventi dedicati a questo genere di musica, infatti fino al 21 ottobre continueranno i concerti a tema dell’Estate Fiorentina, mentre a Scandici, fino al 3 novembre prosegue l’evento chiamato “Percorsi golosi alla scoperta delle colline di Scandici”, manifestazione dedicata alla scoperta dei tesori nascosti e delle specialità culinarie del posto.

Molto interessante anche la mostra che è in corso al Museo Salvatore Ferragamo (Palazzo Spini Feroni, Firenze), dove fino al 10 marzo 2019 si potranno ammirare opere d’arte, spezzoni di film, fotografie, abiti e scarpe  che riguardano gli anni americani di Salvatore Ferragamo.

Questi sono solo alcuni degli eventi organizzati a Firenze, ma nella città fiorentina ce ne sono tanti altri e per consultare il calendario delle manifestazioni basta visitare uno dei numerosi portali che si occupano di informazione turistica, siti dove è possibile effettuare ricerche mirate, in base ai propri interessi ed alle proprie esigenze. Non solo, in questi portali è possibile anche vedere i prezzi dei biglietti e approfittare delle varie promozioni riservate agli studenti.