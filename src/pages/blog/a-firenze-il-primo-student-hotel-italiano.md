---
templateKey: blog-post
title: Student Hotel finalmente anche in Italia
date: 2018-07-04T15:04:10.000Z
description: A Firenze il primo Student Hotel italiano che sta cambiando il modo di concepire l’ospitalità in tutta l’Europa.
heroImage: ../../img/hero-firenze-studenthotels.jpg
tags:
  - student hotel
  - firenze
  - co-working
  - co-living
---
![TSH Florence Lavagnini](/img/tshflorencelavignini-studentshotels.jpg)

Si sa, rispetto a tanti altri paesi occidentali, in alcuni settori l’Italia riesce ad accettare e realizzare determinati concept di ultima generazione con un ritardo che spesso è imbarazzante, ma questa volta non possiamo lamentarci ed ecco che a Firenze è stato inaugurato il primo Student Hotel, una novità attesa da tempo.

Nonostante i vari vincoli e la burocrazia notoriamente complicata del nostro paese, la catena TSH (The Student Hotel), già presente con numerose strutture in varie città europee, a giugno ha aperto i battenti anche a Firenze con il primo Student Hotel italiano, iniziativa accolta con entusiasmo e che mira a rivoluzionare il modo di vivere degli universitari, turisti e professionisti.

Già, perché uno Student Hotel non è solo un semplice albergo, ma uno stile di vita pensato e basato sul co-living ed il co-working, concept nuovo che sta cambiando il modo di concepire l’ospitalità in tutta l’Europa.

![Co-living negli Student Hotels](/img/coliving-studentshotels.jpg)

In pratica l’idea è quella di mettere insieme negli stessi spazi studenti, professionisti e viaggiatori, offrire l’opportunità di creare incontri che possono far nascere nuove collaborazioni e quindi fungere anche da incubatore per nuove start-up, il tutto in una struttura che offre vari tipologie di servizi classici ed innovativi: spazi per il co-working, biblioteca, sala giochi, piscina, palestra, sala conferenze, noleggio di bici, ristoranti e tutto quello che serve per creare un clima innovativo e collaborativo, ispirato ai nuovi ritmi lavorativi che sono sempre più flessibili ed interattivi.

Come anticipato, a Firenze è stato inaugurato il primo hotel del genere ([TSH Florence Lavagnini](/hotels/tsh-florence-lavagnini)), precisamente in viale Lavagnini, ma il CEO e fondatore del TSH ha già annunciato di voler aprire altri due Student Hotel a Firenze nei prossimi anni, mentre sulla carta sono previste nuove aperture anche a Roma, Milano, Torino, Napoli e Venezia.

La struttura di Firenze è decisamente imponente, gli spazi totali hanno una superficie di 22 mila metri quadrati, che comprendono ben 390 camere, spazi per il coworking, un’area fitness, ristoranti, biblioteca, e poi c’è la piscina sul tetto decisamente panoramica dato che è con vista sulla cupola del Duomo! Si capisce quindi perché c’è tutto questo entusiasmo…
