---
templateKey: default
title: Termini di utilizzo
heroImage: ../../img/termini-studenthotels.jpg
---
L’utilizzo del sito web di StudentHotels.it da parte di un qualsivoglia visitatore (l’”Utente”) è condizionato all’accettazione senza riserve dei termini, delle condizioni e delle comunicazioni in esso contenuti. StudentHotels.it si riserva il diritto di modificare a propria discrezione il contenuto e il formato del sito o di sospenderne l’utilizzo senza alcun preavviso. L’accesso al sito e l’utilizzo del sito da parte dell’Utente comportano l’accettazione di tutti i suddetti termini e condizioni.

### Utilizzo del sito web
L’Utente conviene e concorda di utilizzare il presente sito in conformità alle disposizioni delle leggi italiane. L’Utente conviene e concorda altresì di non:
1) modificare, danneggiare o distruggere, consapevolmente e senza autorizzazione, sistemi informatici, reti informatiche, software, siti web e programmi di StudentHotels.it o di altri utenti ovvero le documentazioni e i dati in essi contenuti;
2) utilizzare il sito per condurre o tentare di condurre qualsiasi pratica o attività o favorire l’esecuzione di qualsiasi attività vietata dalla legge. Ogni eventuale azione intrapresa dall’Utente che abbia come conseguenza un blocco dell’accesso al presente sito da parte di altri utenti o di Bridge Partners® s.r.l verrà considerata alla stregua di un atto illecito.

### Controllo dell’utilizzo del sito
Con l’utilizzo del sito, l’Utente acconsente espressamente a un controllo amministrativo in qualsiasi momento. L’Utente è inoltre al corrente della possibilità che i gestori del sito forniscano prove relative a eventuali atti criminosi riscontrati nel corso del suddetto controllo alle autorità giudiziarie competenti. Qualora non acconsenta a tale controllo, l’Utente è pregato di uscire immediatamente dal sito.

### Clausola di esclusione della responsabilità
StudentHotels.it si è impegnata nei limiti delle proprie possibilità per offrire informazioni aggiornate, corrette e chiare. Tuttavia, è possibile che alcune delle informazioni contenute nel sito siano errate. In riferimento a una qualsiasi clausola del presente Accordo, ma non a titolo esclusivo, StudentHotels.it non si assume alcuna responsabilità in relazione a errori involontari e alla correttezza di notizie, informazioni finanziarie o di altra natura e dati contenuti nelle pagine del sito della società. Per quanto concerne le notizie, le informazioni finanziarie o di altra natura e i dati contenuti nei server di StudentHotels.it, il suddetto materiale è stato approntato dal personale di StudentHotels.it utilizzando svariate risorse ed è soggetto a modifica senza preavviso per l’Utente. StudentHotels.it non sottoscrive alcuna garanzia né dichiarazione di qualsiasi natura in relazione alla qualità, al contenuto, alla completezza, idoneità, accuratezza, adeguatezza, sequenzialità o tempestività dei contenuti del presente sito.

### Link a siti web di terzi
Le pagine del sito di StudentHOtels.it potrebbero, sia attualmente che in futuro, contenere link a siti web controllati o gestiti da terzi. Eventuali siti visitabili direttamente attraverso i link contenuti nel sito di StudentHotels.it non sono sottoposti al controllo della società. StuydentHotels.it non si assume alcuna responsabilità in relazione a informazioni, comunicazioni o materiali contenuti in tali siti, o ricavabili dai link presenti all’interno dei medesimi. I link a siti di terzi presenti sul sito di StudentHotels.it sono forniti a scopo puramente indicativo e non costituiscono in alcun modo una forma di approvazione o convalida da parte di StudentHotels.it dei contenuti dei suddetti siti né di eventuali prodotti e/o servizi in essi commercializzati. Ciascun sito di terzi attua una propria politica in relazione all’idoneità delle informazioni accessibili al pubblico. L’Utente deve essere pertanto ritenuto l’unico e il solo responsabile dell’utilizzo di puntatori e link a siti di terzi.

### Proprietà intellettuale
L’Utente riconosce che il sito di StudentHotels.it contiene una proprietà intellettuale protetta dalla normativa nazionale ed internazionale a tutela dei marchi commerciali, del segreto professionale e/o del copyright. Pertanto, l’Utente conviene e concorda di non utilizzare, riprodurre e distribuire copie di qualsiasi parte del presente sito o del relativo contenuto, o creare materiale ad esso ispirato, e di non intraprendere alcuna altra azione suscettibile di violare i diritti di proprietà intellettuale di StudentHotels.it.

### Assunzione di rischio
Utilizzando le pagine del sito di StudentHotels.it per qualsiasi scopo, l’Utente si assume tutti i rischi connessi all’utilizzo del sito stesso e delle sue singole pagine. Tali rischi si riferiscono anche, ma non a titolo esclusivo, a ogni eventuale rischio di danni al computer, al software o ai dati dall’Utente da parte di virus informatici, software o altri file che potrebbero essere trasmessi o attivati attraverso una pagina web di StudentHOtels.it o attraverso l’accesso dell’Utente alla suddetta pagina. StudentHotels.it non potrà essere ritenuta in alcun caso responsabile di danni diretti, indiretti, specifici, emergenti, conseguenti o punitivi, inclusi, ma non a titolo esclusivo, mancati profitti o introiti derivanti dall’utilizzo o dall’uso improprio del presente sito o ad esso connessi, ovvero da qualsiasi altra informazione, mancata informazione, documentazione, software, servizio o altro materiale ottenuto attraverso una qualsiasi delle pagine web di StudentHotels.it. L’Utente si assume altresì tutti i rischi derivanti dall’utilizzo del presente sito, siano essi inerenti all’oggetto dell’Accordo, a eventuali atti illeciti commessi o all’assunzione di responsabilità incondizionata o di altro genere, anche nel caso in cui StudentHotels.it e/o uno qualsiasi dei dipendenti, partner o rappresentanti della società sia a conoscenza della possibilità che si verifichi un danno, quale che ne sia la natura. StudentHotels.it non si assume alcuna responsabilità per eventuali perdite o atti lesivi causati in tutto o in parte da proprie azioni, omissioni o circostanze indipendenti dalla propria volontà e nelle quali la società sia incorsa al fine di raccogliere, redigere, fornire, visualizzare o trasmettere informazioni, ovvero derivanti da eventuali errori, omissioni o inesattezze nelle informazioni indipendentemente da quale ne sia la causa, ovvero derivanti da decisioni o azioni intraprese o non intraprese dall’Utente in relazione alle informazioni fornite o alla mancanza di esse.

### Utilizzo vietato
IN NESSUN CASO L’UTENTE POTRÀ ACCEDERE O TENTARE DI ACCEDERE AL SISTEMA INFORMATICO O ALLA RETE INFORMATICA DI STUDENTHOTELS.IT O A PARTE DI ESSI ALLO SCOPO DI METTERE IN OPERA ATTI DI FRODE O FURTO A DANNO DI TERZI O DI VIOLAZIONE DI LEGGI NAZIONALI ED INTERNAZIONALI. STUDENTHOTELS.IT si riserva il diritto, a propria discrezione, di porre fine all’utilizzo del presente sito da parte dell’Utente o di vietarne in futuro l’accesso all’Utente medesimo, nell’eventualità di un uso improprio ovvero non autorizzato o vietato del sito da parte dello stesso.

### Indennizzo
L’Utente conviene e concorda di indennizzare StudentHotels.it, i propri dirigenti, rappresentanti, dipendenti o altro personale alle dipendenze della società in relazione a qualsivoglia passività, spesa, onorario legale o danno derivante dall’uso del presente sito o ad esso connesso, comprese eventuali denunce di fatti che, se realmente accaduti, potrebbero configurarsi in violazione dei termini e delle condizioni del presente Accordo da parte dell’Utente.

### Assenza di rapporti contrattuali
L’Utente riconosce che l’utilizzo del presente sito web non comporta l’esistenza di rapporti di alcun tipo, inclusi, ma non a titolo esclusivo, rapporti di partnership, joint venture o lavoro dipendente, rapporti contrattuali o di rappresentanza tra l’Utente e StudentHotels.it o i partner o i dipendenti della società.

### Legge applicabile
L’esecuzione del presente Accordo da parte di StudentHotels.it è subordinata alla prassi giudiziaria e alle leggi vigenti e nessuna parte di tale Accordo può essere interpretata in deroga al diritto di StudentHotels.it di ottemperarvi in relazione a istanze concernenti l’utilizzo del presente sito da parte di chiunque ovvero concernenti informazioni fornite a StudentHotels.it o acquisite dalla società in relazione al suddetto utilizzo.

### Accordo unico ed esclusivo
Il presente Accordo costituisce l’unico ed esclusivo accordo tra l’Utente e StudentHotels.it in relazione al presente sito e annulla e sostituisce ogni comunicazione precedente o concomitante intervenuta al riguardo tra l’Utente e StudentHotels.it, quale che ne sia il mezzo di espressione.