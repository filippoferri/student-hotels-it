---
templateKey: default
title: Informativa sulla privacy
hero: /img/flavor_wheel.jpg
---
## Perché raccogliamo i dati personali dell'interessato?

Durante il processo di acquisto, chiediamo solo i dati personali di cui abbiamo bisogno per fornire i servizi di intermediazione finalizzati alla contrattualizzazione di prodotti di viaggio, nonché all'assistenza e alla risoluzione di eventuali richieste.

Quando l'interessato prenota un viaggio con noi, lo iscriviamo alle nostre newsletter, salvo indicazione contraria prima della conferma della prenotazione. Tuttavia, è possibile annullare la sottoscrizione in qualsiasi momento, utilizzando il relativo collegamento presente in ogni newsletter.

Nel caso in cui l'interessato fornisca il proprio indirizzo e-mail, senza poi portare a termine la prenotazione, useremo tale indirizzo per contattarlo personalmente e aiutarlo a prenotare il viaggio, se ancora interessato. L'indirizzo e-mail serve anche per poter identificare la persona alla successiva visita del nostro sito Web e migliorare così la sua esperienza come utente.

Lo scopo principale del trattamento dei dati non è subordinato al consenso dato durante l'utilizzo del nostro sito Web alla raccolta dei cookie e alla condivisione di informazioni anonime con terze parti per personalizzare la pubblicità, analizzare il traffico e fornire servizi relativi ai social media. Per ulteriori informazioni, fare riferimento alla nostra Politica sui cookies.

Non prendiamo decisioni automatizzate in base ai profili, oltre a quelle riguardanti la personalizzazione della pubblicità e la legittima prevenzione delle frodi su Internet.

## Per quanto tempo teniamo i dati?

Conserviamo i dati personali finché abbiamo l'obbligo legale in relazione ai servizi che forniamo.

In aggiunta, se l'interessato ha sottoscritto le nostre newsletter, conserveremo l'indirizzo e-mail a questo scopo fino a quando verrà richiesto l'annullamento della sottoscrizione. Inoltre, se l'interessato fornisce l'indirizzo e-mail, ma non completa la prenotazione, l'indirizzo verrà archiviato temporaneamente e, in ogni caso, per un periodo massimo di 15 mesi.

Anche le informazioni raccolte dai cookie vengono conservate per un periodo massimo di 15 mesi.

In base a quali presupposti legali elaboriamo i dati personali?

La raccolta e l'elaborazione dei dati personali si basa principalmente sulla relazione contrattuale tra l'interessato e la società.

Quando inviamo le nostre newsletter o utilizziamo gli indirizzi e-mail per contattare personalmente gli interessati o per riconoscerli quando visitano nuovamente il nostro sito Web, ci basiamo sull'interesse legittimo nel fornire i nostri servizi.

L'elaborazione delle informazioni raccolte dai cookie si basa sul consenso fornito in base alle leggi vigenti.

Chi sono i destinatari dei dati personali dell'interessato?

Per fornire i nostri servizi siamo tenuti a comunicare i dati personali ai Fornitori di servizi di viaggio interessati che possono così fornire i prodotti o i servizi richiesti, come, ad esempio, la compagnia aerea che deve emettere i biglietti e/o operare il volo, l'hotel prenotato, la società di noleggio auto con cui è stato stipulato il contratto tramite il nostro sito Web e così via.

## Quali sono i diritti dell'interessato in termini di dati?

In base al Regolamento generale (UE) 2016/679 del 27 aprile 2016 sulla protezione dei dati (GDPR), vengono riconosciuti i seguenti diritti relativi al trattamento dei dati personali:

* **Diritto di accesso**. L'interessato ha diritto di ricevere conferma del trattamento dei propri dati personali e, se necessario, di ottenere una copia di tali dati e informazioni complete relative alla loro elaborazione.
* **Diritto alla rettifica**. L'interessato ha diritto di correggere eventuali errori, modificare dati inesattio incompleti e verificare la correttezza dei dati elaborati.
* **Diritto all'oblio**. L'interessato ha diritto alla tempestiva cancellazione dei propri dati nel caso in cui vengano utilizzati in modo illegale o non esista più il presupposto per cui sono stati elaborati o raccolti.
* **Diritto alla limitazione**. L'interessato ha diritto alla sospensione del trattamento nel caso in cui tale trattamento sia illegale o inadeguato.
* **Diritto di obiezione**. L'interessato ha il diritto di opporsi al trattamento dei propri dati nel caso in cui lo scopo sia legato al direct marketing o l'elaborazione debba essere interrotta per motivi personali, a meno che la società non fornisca motivi preminenti e legittimi per procedere al trattamento dei dati o tale trattamento sia necessario per esercitare o difendere un diritto in sede giudiziaria.
* **Diritto a non essere soggetto a processi decisionali individuali automatizzati.** L'interessato ha diritto a non essere soggetto a una decisione basata esclusivamente sull'elaborazione automatizzata, inclusa la profilazione, che produce effetti giuridici che lo riguardano o, analogamente, incidono sulla sua persona, a meno che ciò sia necessario per l'esecuzione di un contratto, sia consentito dalla legge o si basi sul consenso esplicito della persona.

In base alla natura dei nostri servizi e allo scopo per cui raccogliamo ed elaboriamo i dati personali, il Diritto alla portabilità non è applicabile.

Per esercitare i propri diritti è possibile inviare un'e-mail a dpo@studenthotels.it. Nella richiesta è necessario indicare chiaramente (i) la propria identità personale, inserendo il nome completo e l'indirizzo e-mail utilizzato per acquistare o creare un account, e (ii) il diritto o i diritti che si desidera esercitare.

È inoltre possibile consultare l'Autorità italiana per la protezione dei dati (www.agpd.it) per avere la garanzia che i propri diritti vengano rispettati.

L'esercizio di tali diritti è gratuito, a meno che le richieste non siano eccessive o ingiustificate. In tal caso, la società ha il diritto di addebitare un costo ragionevole basato sulle spese amministrative sostenute.
